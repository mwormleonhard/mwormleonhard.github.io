---
layout: post
title: '10 DEC 2015: Spændingen stiger'
date: '2015-12-10T20:18:00.002+01:00'
author: Martin Worm-Leonhard
tags:
- Enheder
- Metrologi
- Julenørd
modified_time: '2015-12-10T20:18:50.491+01:00'
blogger_id: tag:blogger.com,1999:blog-6363822545143881814.post-3614222098080224757
blogger_orig_url: http://labnoter.blogspot.com/2015/12/10-dec-2015-spndingen-stiger.html
---

I går introducerede jeg vandmølleanalogien for strøm, spænding og
ladning, og konstaterede at spændingen svarede til hvor højt oppe vandet
faldt fra. Men hvad betyder det nu i praksis?

Spænding måles i volt, opkaldt efter [Alessandro
Volta](https://en.wikipedia.org/wiki/Alessandro_Volta), og en volt
svarer til en energi på en joule per coulomb. \\[V \equiv
\frac{J}{C}\\] Men hov --- det er jo nogle enheder vi kender! Lad os
lige prøve at opløse dem:\\[\frac{J}{C} = \frac{N\cdot m}{A\cdot s} = \\frac{kg\frac{m}{s^2}\cdot m}{A\cdot s} = 
\frac{kg \cdot m^2}{A\cdot s^3}\\] 
Men det siger os jo ikke så meget - eller gør
det?

Nej, ikke endnu, i hvert fald --- men det er stadig en væsentlig
øvelse at huske at hvis vi ved hvad vores enheder er bygget af, så får
vi meget lettere ved at se sammenhænge --- Når man skal forstå Ohms lov,
eksempelvis. Men det kommer måske senere.

Er volt så en spændende enhed? Måske ikke i sig selv --- der er det en
enhed for spænding (sorry, jeg kunne ikke lade være), men dette her er
et godt sted at nævne at selvom man ofte taler om højspænding som noget
der er farligt i og for sig selv, så er spænding ikke i sig selv
farligt, for som vi kan se af ligningen ovenfor, så selvom vi har 10.000
volt, hvis vi kun har en ladningsmængde på 1µC, så har vi kun 10mJ
energi --- det er cirka energi nok til at løfte et riskorn en meter i
vejret.

Incidentelt passer det også meget godt med ladnings- og energimængden i
en almindelig statisk elektrisk opladning af et mennesker der går en tur
på et syntetisk gulvtæppe --- måske nok noget der kan mærkes, hvis det
udlades hurtigt, men ikke så farligt.

Til sammenligning er der en spænding på 3--5V i batteriet til en
almindelig mobiltelefon, men der er så meget ladning, at hvis det
kortsluttes og udlader al energien på meget kort tid, så kan det bryde i
brand, eller ligefrem eksplodere. Men de indeholder jo også oplagret
energi i størrelsesordenen kilojoule:\\[5V \cdot 2Ah = 36kJ\\] 
Mellemregningerne overlades til den vågne l\[æø\]ser.

Så potentiale i sig selv er ikke farligt. Men det kan drive en stor
strøm, og betyder at der er meget energi i den ladning man flytter.

Ladning i sig selv kan heller ikke noget --- der skal et potentiale til at
flytte den.

Strømstyrke er et udtryk for hvor meget ladning (hvor mange elektroner)
man flytter per tid.

Spænding er et udtryk for hvor travlt ladningerne har.

Nu er vi vist ved at være hjemme...

\\Worm --- Potentialnisse
