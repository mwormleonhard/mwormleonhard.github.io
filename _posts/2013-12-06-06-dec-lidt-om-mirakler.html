---
layout: post
title: '06 DEC: Lidt om mirakler'
date: '2013-12-06T10:00:00.000+01:00'
author: Martin Worm-Leonhard
tags:
- Julenørd
- Statistik
modified_time: '2013-12-06T10:00:09.642+01:00'
blogger_id: tag:blogger.com,1999:blog-6363822545143881814.post-5518199082665828529
blogger_orig_url: http://labnoter.blogspot.com/2013/12/06-dec-lidt-om-mirakler.html
---

En gang som barn så jeg i Anders And at Georg Gearløs havde følgende slogan hængende i sit værksted: "Det umulige klarer vi med det samme. Mirakler tager lidt længere tid", og det har jeg i al ubeskedenhed siden taget til mig.<br />Uden at det behøver at degenerere til en abstrakt filosofisk diskussion om Dr. Manhattans "Termodynamiske mirakler" i en (pseudo)deistisk kosmogeni kan vi jo godt prøve at definere et mirakel og se hvad det har af implikationer for den verden vi lever i.<br /><a name='more'></a>Hvis vi prøver at holde guddommelige væsener ude af det, og alene ser på et "mirakel" som en (positiv) hændelse der ikke er forbudt indenfor Reglerne[1] men bare er utroligt usandsynlig, så behøver vi ikke andet end at gætte en sandsynlighed. Hvis vi sætter den sandsynlighed til én til en million[2] pr. menneske pr. dag, så lyder det måske ikke så voldsomt - det er stadig mere væsentligt mere sandsynligt at opleve et mirakel, end at vinde i lotto, men det betyder samtidig at hvert individuelle menneske i gennemsnit oplever ét mirakel pr. ca 2738 år, eller ca. 0,03 mirakler (30 millirakler?) pr liv.<br /><br />Det lyder jo sådan set meget rimeligt, selvom datagrundlaget for at lave en sammenligning med litteraturen er frygtelig lille, og sjældent har været underkastet peer-review.<br />Ikke desto mindre er vi jo utroligt mange mennesker på denne jord - ca. 7 milliarder, så selv med denne, umiddelbart utroligt lille sandsynlighed for at opleve et mirakel, kan vi nok med god samvittighed anvende de store tals lov og beregne at så vil det i gennemsnit ske for 7000 mennesker hver eneste dag!<br /><br />Naturligvis er hele grundlaget og påstanden om sandsynlighed noget jeg har trukket ud af den del af min anatomi der er højest når jeg plukker jordbær, men overvejelserne er gyldige i deres kontekst, og jeg synes det er en smuk tanke der måske kan holde kulden og mørket lidt fra døren.<br /><br />\Worm - Maxwells <strike>dæmon</strike> nisse<br /><hr /><br />[1]: Ja, med stort begyndelsesbogstav. Det er dem der ikke under nogen omstændigheder kan brydes i den virkelige virkelighed, som vi forstår den lige nu. Maxwell, Boltzmann, Kelvin, Carnot etc.<br />[2]: Terry Pratchett er jo varm fortaler for at "Million to one chances crop up nine times out of ten" - men det er en helt anden diskussion om vores bias som observatører.