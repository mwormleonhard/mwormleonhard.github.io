---
comments:true
layout: post
title: Bayes og Irere
date: '2013-05-23T18:46:00.000+02:00'
author: Martin Worm-Leonhard
tags:
- Statistik
- Bayes
modified_time: '2013-05-29T20:14:38.913+02:00'
blogger_id: tag:blogger.com,1999:blog-6363822545143881814.post-5522345641370228651
blogger_orig_url: http://labnoter.blogspot.com/2013/05/bayes-og-irere.html
---

Af uransaglige (ikke at forveksle med uran-saglige, her i disse
energikrisetider) årsager kom jeg til at tænke på sandhedsværdien af det
gamle udsagn "alle irere er rødhårede", hvilket jo ofte (fejlagtigt?)
vendes om til at "alle rødhårede er irere / af irsk afstaming" og det
slog mig at det jo faktisk er muligt at regne ud hvad sandsynligheden
er, for at en givet rødhåret person er irer.
[Bayes](http://en.wikipedia.org/wiki/Bayesian_inference) giver svaret:
$$P(Irsk|Rødhåret)= P(Rødhåret|Irsk) \cdot
\frac{P(Irsk)}{P(Rødhåret)}$$


Denne formel skal læses således: Sandsynligheden for at en person er
irsk *givet* at han er rødhåret er lig med sandsynligheden for at
personen er rødhåret *givet* at han er irsk, ganget med sandsynligheden
for at han er irsk, divideret med sandsynligheden for at han er
rødhåret.

Hvis vi holder os i Europa, så er ca. 4% af befolkningen rødhårede,
hvorimod 10% af irere er rødhårede.
Den irske befolkning udgør ifølge tante wiki ca. 0.62% af den samlede
europæiske befolkning, ergo er sandsynligheden for at en tilfældig
rødhåret europæer er irer: $$P(Irsk|Rødhåret)= 0.1 \cdot \frac{0.0062}{0.04} = 0.0155 = 1.6\%$$


Så den fordom kan vi altså med sindsro se bort fra. Med mindre man ser
det som en relativ sandsynlighed - man har 2.5 gang så stor
sandsynlighed for at en tilfældig rødhåret er irer, i forhold til at en
tilfældig europæer er det.
Der er i øvrigt flere skotter end irere der er rødhårede --- men det kan I
selv regne på.

Bevares - når man begynder at blande andre subtile karaktertræk ind i
det, så kan man jo øge sandsynligheden for at ramme rigtigt betydeligt,
og lige så snart man medtager forfædre (af ... afstamning), så bliver
det jo hurtigt mudret.

\\Worm

-----------

PS: I skal i øvrigt ikke regne med at jeg kan holde
opdateringefrekvensen bare i nærheden af så høj som den er lige her i
starten - det er bare et artefakt af at jeg lige så stille får ryddet op
i arkiverne og får fundet mig til rette med formatet og får bygget en
måde at lave indlæg på som er tålelig...
